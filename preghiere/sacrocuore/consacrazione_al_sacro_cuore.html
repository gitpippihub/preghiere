<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style/style.css">
    <title>Sacro Cuore di Gesù</title>
</head>
<body>

    <h3>Consacrazione al Sacro Cuore di Gesù</h3>
    <p><i>(di Santa Margherita Maria Alacoque)</i></p>

    <p>
        Io <i>(nome e cognome)</i>, dono e consacro al Cuore adorabile di nostro Signore Gesù Cristo la mia persona e la mia vita, <i>(la mia famiglia/il mio matrimonio)</i>, le mie azioni, pene e sofferenze, per non voler più servirmi d'alcuna parte del mio essere, che per onorarlo, amarlo e glorificarlo. E' questa la mia volontà irrevocabile: essere tutto suo e fare ogni cosa per suo amore, rinunciando di cuore a tutto ciò che potrebbe dispiacergli. Ti scelgo, o Sacro Cuore, come unico oggetto del mio amore, come custode della mia via, pegno della mia salvezza, rimedio della mia fragilità e incostanza, riparatore di tutte le colpe della mia vita e rifugio sicuro nell'ora della mia morte. Sii, o Cuore di bontà, la mia giustificazione presso Dio, tuo Padre, e allontana da me la sua giusta indignazione. O Cuore amoroso, pongo tutta la mia fiducia in te, perchè temo tutto dalla mia malizia e debolezza, ma spero tutto dalla tua bontà. Consuma, dunque, in me quanto può dispiacerti o resisterti;  il tuo puro amore s'imprima profondamente nel mio cuore, in modo che non ti possa più scordare o essere da te separato. Ti chiedo, per la tua bontà, che il mio nome sia scritto in te, poichè voglio concretizzare tutta la mia felicità e la mia gloria nel vivere e morire come tuo servo.  
    </p>

    <p>
        Amen.
    </p>

    <p>
        <a href="../sacrocuore/">&#8592</a>
    </p>
</body>
</html>